<!doctype html>
<html>
<head>
    <meta charset="utf-8">
    <title>WrocławJUG blog</title>
    <link rel="shortcut icon" type="image/png" href="../../../../favicon.png"/>
    <link rel="stylesheet" type="text/css" href="../../../../css/simple-grid.min.css"/>
    <link rel="stylesheet" type="text/css" href="../../../../css/blog.css"/>
</head>
<body>
<div class="container">
    <div class="row">
        <div class="col-3">
            <a href="../../../../"><img align="right" width="50%" src="../../../../logo/WroclawJUG.png"></a>
        </div>
        <div class="col-9">
            <h1>WrocławJUG blog</h1>
        </div>
    </div>
</div>

<div class="container">
    <div>
        <h2>Greenfield Conference 2019</h2>
        <img src="img/1.jpg">
        <p>Greenfield Conference 2019 była drugą edycją tej konferencji, zorganizowaną przez zielonogórską
            społeczność IT. Odbyła się 8 czerwca 2019 roku w salach Wydziału Informatyki, Elektrotechniki i
            Automatyki.</p>
        <p>Rejestracja zaczynała się od 7:45 i przebiegała bardzo sprawnie. Każdy uczestnik dostał identyfikator oraz
            torbę z pakietem startowym (koszulka plus dodatkowe fanty i zniżki od sponsorów). Catering był dobrej
            jakości i był na bieżąco uzupełniany. Minusem były bardzo wąskie korytarze i ludzie wręcz obijali się
            o siebie podchodząc po kawę czy herbatę. Widać to było szczególnie przy obiedzie, gdzie był problem ze
            znalezieniem skrawka miejsca, aby zjeść bez szturchania sąsiada.</p>
        <img src="img/2.jpg">
        <p>Na dwóch piętrach były rozlokowane stoiska partnerów i sponsorów. Standardowo było można porozmawiać z
            przedstawicielami odnośnie charakterystyki pracy w danej firmie, przejrzeć oferty i zgarnąć kolejne
            gadżety jak powerbanki, termokubki, itp. Były też konkurencje i losowania nagród.</p>
        <h3>Don’t Walk Away From Complexity, Run</h3>
        <p>Konferencja zaczęła się od świetnej prelekcji wygłoszonej przez Venkata Subramaniama odnośnie nadmiernej
            złożoności w systemach, które rozwijamy. Pełna aula, dużo trafnych spostrzeżeń i analogii...
            szczególnie do małżeństwa. Bardzo dobre otwarcie.</p>
        <img src="img/5.jpg">
        <h3>Big Data Problem</h3>
        <p>Pierwsza prezentacja po podziale na ścieżki. Sama prelekcja nie była kompletnie związana z IT, mimo
            chwytliwego tytułu (buzzword Big Data). Autor prezentował jak w branży energetycznej, podczas cyfryzacji
            mierników zużycia prądu w domach, zaczęto zbierać gigantyczne ilości pomiarów, które w żaden
            sposób nie są analizowane ani nie mają specjalnej wartości z biznesowego punktu widzenia. Merytorycznie
            ciekawa prelekcja, ale trochę nietrafiona na ten typ konferencji.</p>
        <img src="img/6.jpg">
        <h3>Cztery choroby</h3>
        <p>Prezentacja Piotra Przybyła o czterech chorobach, z którymi pewnie większości zdarzyło się zmierzyć.
            Sporo przykładów i śmiechu. Skrócona wersja setnego spotkania Wrocław JUG.</p>
        <h3>Build multi-region services they said, it will be fun they said...</h3>
        <p>and it was</p>
        <p>Najbardziej techniczna prezentacja, na której byłem. Bardzo dużo fragmentów skryptów do Infrastructure as
            a Code (niestety nie pamiętam czy CloudFormation czy Terraform) i dużo diagramów przedstawiających
            kolejne architektury w chmurze Amazona. Miejscami było dużo chaosu i ciężko było nadążyć za tym co
            się dzieje na slajdach i diagramach. Temat ciekawy, aczkowiek bardziej nadający się na wpis na blogu
            firmowym niż na konferencję.</p>
        <h3>Architekt i jego skrzynka z narzędziami</h3>
        <p>Dochodzimy do prawdopodobnie najlepszej prezentacji podczas tej konferencji. Pełna sala (ludzie siedzieli na
            schodach) i Jarek Pałka jak zawsze zrobił robotę. Po kilku pierwszych zdaniach widać, że autor ma
            olbrzymie doświadczenie w wystąpieniach. Dużo śmiechu (prelekcja czasami przypominała standup) oraz masa
            smutnych, ale jakże prawdziwych nawiązań do korpoświata. Niestety całość trwała tylko 45 minut, a
            mogłaby spokojnie drugie tyle i na pewno nie byłoby nudno. Zdecydowanie warto poświęcić te kilkadziesiąt
            minut i odsłuchać sobie na YouTubie.</p>
        <h3>Serverless design w praktyce</h3>
        <p>Prezentacja, na którą osobiście najbardziej czekałem. Paweł Zubkiewicz pokazał w przystępny sposób
            ewolucję swojego rozwiązania serverless od pojedynczej lambdy poprzez stopniowe rozbijanie jej na bardziej
            atomowe funkcje. Pokazane zostały kolejne podejścia do architektury poprzez podpinanie triggerów pod
            serwisy AWS, aby na koniec wpiąć się w maszynę stanów Step Functions. Lekka prezentacja pokazująca jak
            składać z klocków AWS kompletny workflow.</p>
        <img src="img/3.jpg">
        <h3>Impostor syndrome, czyli dlaczego moje konto na Githubie jest puste</h3>
        <p>Prelekcja nietechniczna o tzw. Impostor syndrome. Warto było przyjść posłuchać Michała Grucy, aby
            uświadomić sobie, jak często spotykamy takie postawy czy to u siebie czy wśród wspołpracowników. Autor
            pokazał też przykładowe sposoby radzenia sobie z niniejszym syndromem.</p>
        <h3>Goodbye evil corp, hello self-employment</h3>
        <p>Na koniec konferencji, ponownie w auli, była prezentacja Iwony Kubowicz z
            <a href="https://programistka.com/">programistka.com</a> o wadach i zaletach przejścia na samozatrudnienie.
            Prelegentka opowiedziała o potencjalnych problemach i dylematach, z którymi spotka się każdy, kto
            decyduje się na odejście od bezpiecznej umowy o prace. Pokrótce zostały omówione kwestie urlopów,
            zwolnień lekarskich, jak działają wirtualne biura oraz jak współpracować z księgową. Lekka prezentacja
            po całym dniu na salach Uniwersytetu, przydatna każdemu kogo korci otworzenie własnej działalności i
            zmiana formy zatrudnienia.</p>
        <h3>Podsumowanie</h3>
        <p>Dobrze spędzony dzień w Zielonej Górze (blisko rodzinnych stron 😉 ). Konferencja ogólnie na plus,
            prelekcje na dobrym, a niektóre rewelacyjnym poziomie. Widać było, że organizatorzy się
            bardzo zaangażowali, aby jak najlepiej przygotować event. Niestety na after party nie moglem
            dotrzeć, ale Marek(<a href="https://twitter.com/bendi007">@bendi007</a>) mówi, że dało radę🙂</p>
        <p>Dzięki WrocławskiJUG za wejściówkę!</p>
        <h3>Author: Rados&#322;aw J&oacute;zefowicz</h3>
    </div>
</div>

</body>
</html>
